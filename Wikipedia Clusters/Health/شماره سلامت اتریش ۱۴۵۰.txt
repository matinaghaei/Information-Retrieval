شماره ی سلامت 1450 اتریش - با عنوان "وقتی درد واقع می شود!"- به عنوان اولین نقطه تماس برای پاسخ به سوالات مربوط به سلامتی شهروندان در اتریش محسوب می شود. متخصصان آموزش دیده در این سازمان مشغول به کار هستند که به افراد تماس گیرنده مشاوره ی تلفنی می دهند.  
اگر تماس گیرندگان نمی‌دانند که به دلیل امراض خود به چه کسی مراجعه کنند، کارکنان آموزش دیده با طرح سؤالات خاص با استفاده از یک سیستم پرس و جو پزشکی - با در نظر گرفتن محل فعلی آنها ، توصیه های پزشکی و رفتاری را ارائه می دهند.  با این وجود می توان بار کاری شماره تماس های  اضطراری دیگر نظیر  144 ، نقاط پذیرش در کلینیک های سرپایی و پزشکان بخش خصوصی را در سطح زیادی کم کرد. 
خط تلفن مشاوره ی پزشکی به عنوان یک پروژه آزمایشی "TeWeb" (خدمات و مشاوره تلفنی و اینترنتی) در 7 آوریل 2017 در وین ، اتریش سفلی و فورآرلبرگ شروع و در 4 نوامبر 2019 در سرتاسر اتریش راه اندازی شد. این شماره تماس بصورت شبانه روزی و همچنین در آخر هفته ها نیز آماده پاسخگویی به تماس گیرندگان می باشد. 
ایالت های فدرال ، سازمان چتر موسسات بیمه های اجتماعی و وزارت امور اجتماعی ، بهداشت ، پرستاری و حمایت از مصرف کننده مسئولیت خدمات مشاوره سلامت تلفنی را بر عهده دارند.