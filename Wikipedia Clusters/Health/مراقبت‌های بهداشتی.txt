مراقبت بهداشتی، مراقبت سلامت، یا خدمات درمانی حفظ یا بهبود سلامت انسان از طریق تشخیص، درمان، یا پیشگیری بیماری، جراحت، و دیگر اختلالات جسمی و روحی است. مراقبت‌های بهداشتی توسط متخصصان بهداشت و متخصصان پیراپزشکی وابسته ارائه می‌شود. پزشکی، دندانپزشکی، داروسازی، مامایی، پرستاری، بینایی سنجی، شنوایی‌شناسی، روانشناسی، کاردرمانی، فیزیوتراپی، پزشکیاری ورزشی و سایر مشاغل بهداشتی، همه بخشی از مراقبت‌های بهداشتی هستند. مراقبت‌های بهداشتی شامل کارهایی است که در ارائه مراقبت‌های اولیه، مراقبت‌های ثانویه و مراقبت‌های ثالثه و همچنین در بهداشت عمومی انجام می‌شود.
دسترسی به مراقبت‌های بهداشتی ممکن است در کشورها و جوامع مختلف تحت تأثیر شرایط اجتماعی و اقتصادی و همچنین سیاست‌های بهداشتی متفاوت باشد. ارائه خدمات مراقبت‌های بهداشتی به معنای «استفاده به موقع از خدمات بهداشتی شخصی برای دستیابی به بهترین نتایج بهداشتی است».