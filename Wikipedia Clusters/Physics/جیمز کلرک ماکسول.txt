جِیمز کلارک ماکسوِل (به انگلیسی: James Clerk Maxwell) (زاده ۱۳ ژوئن ۱۸۳۱ در ادینبورگ – درگذشته ۵ نوامبر ۱۸۷۹ در کمبریج)، فیزیک‌دان اهل اسکاتلند بود. مهم‌ترین دستاوردهای او، فرمول‌بندی نظریه کلاسیک امواج الکترومغناطیسی و گردآوردن الکتریسیته، مغناطیس و نور برای نخستین بار در کنار هم، به عنوان جلوه‌هایی از یک پدیده‌، اشاره بوده‌است. معادلات ماکسول، دومین یکپارچه‌سازی بزرگ در فیزیک، پس از نخستین آن که از سوی نیوتن انجام گرفت، به‌شمار می‌رود.
ماکسول با انتشار "یک نظریه دینامیک برای میدان الکترومغناطیسی" در سال 1865 نشان داد که میدان‌های الکتریکی و مغناطیسی به شکل امواجی با سرعت نور در فضا حرکت می‌کنند. او بنیان‌گذار رشته نوین مهندسی برق شناخته می‌شود.
ماکسول همچنین به گسترش توزیع ماکسول–بولتزمن، روشی استاتیکی برای بیان نظریه جنبشی‌مولکولی گازها، کمک کرد.