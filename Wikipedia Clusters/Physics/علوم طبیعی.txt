علوم طبیعی شاخه‌ای از علوم است که با توصیف، پیش بینی و درک پدیده‌های طبیعی مبتنی بر شواهد تجربی ناشی از مشاهده و آزمایش سر و کار دارد؛ و در آن سازوکارهایی مانند داوری همتا و تکرارپذیری یافته‌ها برای اطمینان از اعتبار اکتشافات‌های علمی استفاده می شوند.
این علوم شامل علوم فیزیکی (فیزیک (فیزیک نظری و فیزیک تجربی))، شیمی، اخترشناسی (نظری و رصدی)، زمین‌شناسی به همراه علوم زیستی(پزشکی و زیست شناسی) می‌باشد.
فیزیک تجربی
در دانش فیزیک، فیزیک آزمایشگاهی (یا فیزیک تجربی) مجموعه‌ای از رشته‌ها و زمینه‌هاست که موضوع آن‌ها مشاهده پدیده‌های فیزیکی برای جمع‌آوری داده در مورد جهان است. روش‌ها از زمینه‌ای به زمینهٔ دیگر متفاوت هستند و شامل مشاهده‌های ساده‌ای مانند آزمایش کاوندیش تا آزمایش‌های پیچیده‌تر و بزرگتری مانند برخورددهنده‌های درونی بزرگ می‌شوند.
اخترشناسی
اَختَرشناسی یا ستاره‌شناسی و یا نجوم به دانش بررسی موقعیت، تغییرات، حرکت و ویژگی‌های فیزیکی و شیمیایی «اشیاء آسمانی» ازجمله ستاره‌ها، سیاره‌ها، دنباله‌دارها، کهکشان‌ها و رویدادهای آسمانی مانند شفق قطبی و تابش زمینهٔ کیهانی گفته می‌شود که منشأ آن‌ها در بیرون از جوّ زمین است. اخترشناسی با رشته‌هایی همچون کیهان‌شناسی، فیزیک، شیمی و فیزیکِ حرکت ارتباط تنگاتنگ دارد. (اگر تنها ستاره‌ها مطالعه شوند به آن اخترشناسیِ ستاره‌ای گفته می‌شود.)
زیست شناسی
زیست‌شناسی یا بیولوژی (به انگلیسی: Biology) از علوم طبیعی و دانش مربوط به کاوش دربارهٔ جانداران است. این دانش به بررسی ویژگی‌ها و رفتار جانداران، چگونگی پیدایش گونه‌ها و افراد (کاهش گرایی)، و نیز به بررسی تعامل جانداران با یکدیگر و محیط پیرامونشان می‌پردازد. (زیست‌شناسی دستگاه‌ها) زیست‌شناسی شامل موضوعات گسترده‌ای است که دارای تقسیم‌بندی بسیاری از مباحث و رشته‌های مختلف می‌باشد. از جمله مهمترین موضوعات آن عبارت از پنج اصل به هم وابسته است.
زمین شناسیزمین‌شناسی یا ژئولوژی‌ (به فرانسوی: géologie، ژئولوژی)(به انگلیسی: Geology، جیالوجی)، علم مطالعه زمین، مواد سازنده آن، ساختار مواد آن و فرایند هایی را که بر روی آن عمل میکنند است. بخش مهمی از زمین شناسی مطالعه چگونگی تغییر مواد ، ساختارها ، فرآیندها و ارگانیسم های زمین با گذشت زمان است.
نکته: علوم طبیعی که امروزه به آن علوم تجربی میگوییم علمی آزمایشگاهی است که اساس آن مشاهده و اندازه گیری است این علم از ریاضیات کمی استفاده میکند. در مورد فیزیک، داوطلبان رشته علوم تجربی قادر به انتخاب رشته فیزیک نظری (اصلی ترین نظریه های فیزیکی در فیزیک نظری جای دارند نه در فیزیک تجربی) نیستند. برای انتخاب رشته فیزیک نظری باید وارد رشته ریاضی و فنی شوید. در مورد رشته شیمی، داوطلبان میتوانند از دو رشته علوم تجربی و ریاضی و فنی وارد این رشته شوند، نکته قابل توجه این است که شیمی بر خلاف فیزیک بر آزمایش تاکید دارد و سپس ریاضیات. در مورد رشته اختر شناسی باید توجه داشت که اختر شناسی به صورت مستقل یک رشته نیست (و یا در دانشگاه های ایران جایی ندارد) و باید برای تحصیل در رشته نجوم وارد رشته فیزیک شده و سپس در مقطع کارشناسی ارشد رشته اختر فیزیک را انتخاب کرد. در مورد رشته زیست شناسی که اساس رشته پزشکی است و در مورد رشته زمین شناسی، داوطلبان فقط میتوانند از طریق رشته علوم تجربی وارد این رشته ها شوند.