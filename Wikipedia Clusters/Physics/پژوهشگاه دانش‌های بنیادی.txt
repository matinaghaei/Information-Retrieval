پژوهشگاه دانش‌های بنیادی یا IPM پژوهشگاهی در ایران است که در سال ۱۳۶۷ تأسیس شد. ریاست پژوهشگاه را از بدو تأسیس تاکنون بمدت سی سال محمد جواد لاریجانی با حکم دکتر محمد فرهادی بر عهده دارد. این مرکز قبلاً «مرکز تحقیقات فیزیک نظری و ریاضیات» نام داشت.
هدف اولیه «مرکز تحقیقات فیزیک نظری و ریاضیات»، پیشبرد پژوهش و نوآوری در این دو رشته و فراهم آوردن الگویی برای ترویج و اعتلای فرهنگ پژوهش در سطح کشور بود که فعالیت خود را با ۳ هسته تحقیقاتی در فیزیک نظری و ۳ هسته تحقیقاتی در ریاضیات آغاز کرد.
تسری فعالیت این مرکز به حیطه‌های دیگر، منجر به ارتقای مرکز تحقیقات فیزیک نظری و ریاضیات در سال ۱۳۷۶ به پژوهشگاه شد و به این ترتیب «پژوهشگاه دانش‌های بنیادی» در جامعه علمی ایران شناخته شد. ساختمان اصلی این مرکز واقع در ضلع جنوبی میدان نیاوران قبل از سال ۵۷ متعلق به دفتر مخصوص فرح پهلوی بود.
ساختمان فرمانیه واقع در ضلع جنوبی چهار راه کامرانیه و متعلق به فرمانفرما بوده‌است.