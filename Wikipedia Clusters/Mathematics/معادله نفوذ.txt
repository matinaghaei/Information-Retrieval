معادله نفوذ یک معادله دیفرانسیل جزئی پارابولیک است. این معادله در فیزیک، رفتار ماکروسکوپی بسیاری از ذرات ریز را در حرکت براونی، که ناشی از حرکات تصادفی و برخورد ذرات است، توصیف می‌کند (به قوانین نفوذ فیک مراجعه کنید). در ریاضیات، این امر مربوط به زنجیره مارکوف، مانند ولگشت است و در بسیاری از زمینه‌های دیگر علم مانند علوم مواد، نظریه اطلاعات و بیوفیزیک کاربرد دارد. معادله نفوذ یک مورد خاص از معادله همرفت-نفوذ است، هنگامی که سرعت بالک (توده ماده) صفر است.