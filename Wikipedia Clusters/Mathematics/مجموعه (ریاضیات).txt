مجموعه، از بُنداشت‌ها (اصول تعریف‌ناپذیر) در ریاضیات است.
به هر گردایه یا دستهٔ مشخص از اشیاء دو به دو متمایز گفته می‌شود. مفهوم مجموعه با وجود سادگی آن از مفاهیم پایه‌ای ریاضی است.
نظریه مجموعه‌ها در اواخر سده ۱۹ مطرح شد و اکنون یکی از بخش‌های اصلی ریاضیات است.
مجموعه گردایه‌ای از اشیاء متمایز است. این اشیاء، عضوها یا عناصر مجموعه نامیده می‌شوند. اعضای یک مجموعه ممکن است هر چیزی باشند. مثلاً اعداد، افراد، حروف الفبا، مجموعه‌ای از حقایق مجموعه‌های دیگر و جز اینها، بنابراین منظور از اشیاء در تعریف مجموعه لزوماً اشیاء مادی نیست بلکه هر نهادی را هرچند انتزاعی و کاملاً ذهنی (همچون اعداد) می‌توان در ریاضیات یک شیء دانست و گردایهٔ آن اشیاء را مجموعه‌ای دانست.
معمولاً مجموعه‌ها را با حروف بزرگ لاتین مانند A، B،C نشان می‌دهیم. دو مجموعهٔ Aو B برابر هستند اگر اعضای آن یکسان باشند.
مجموعه بی نهایت را نمی توان در نمودار ون نمایش داد .
برای نشان دادن زیر مجموعه باید آن را داخل آکولاد { } قرار دهیم .
زیر مجموعه یک مجموعه ، خودش یک مجموعه است .
مجموعه تهی زیر مجموعه همه مجموعه ها است .
تعداد زیر مجموعه های یک مجموعه n عضوی برابر است با : ۲به توان n .
تساوی مجموعه ها دو شرط دارد : 
۱ _ تعداد اعضا بعد از حذف تکراری ها ، برابر باشد .
۲_ اعضا نظیر به نظیر با هم برابر  باشد .