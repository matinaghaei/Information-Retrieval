سایپا آریو (زوتای Z300) در کلاس خودروهای سدان سایز بزرگ می‌باشد.
شرکت خودروسازی زوتای چین «ZOTYE Z300» را با کپی از تویوتا آلیون ۲۰۰۸ در سال ۲۰۱۲ میلادی تولید کرد همچنین گروه خودروسازی سایپا این خودرو را از سال ۱۳۹۳ شمسی در شرکت سایپا ساوه (بُن رو) به تولید رساند.
این خودرو دارای دو ایربگ و ترمز ABS وEBD، سیستم ضد سرقت  ایموبلایزر است.
امکانات رفاهی آن شامل سیستم تهویه مطبوع، رایانه سفری و سنسور پارک دنده عقب است. این خودرو ۴ستاره کیفی دارد.
آریو توانسته از مؤسسه C-NCAP پنج ستاره ایمنی را کسب کند که بالاترین حد ایمنی در بین خودروهای چینی سایپا هست.
یکی از ویژگی‌های این خودرو فاصله محوری ۲۷۰۰ میلی‌متری است که بسیار خودرو بزرگ و جاداری محسوب می‌شود؛ و همچنین صندلی‌های ردیف عقب این خودرو تاشونده است و می‌توانید فضای صندوق عقب را افزایش دهید.
موتور این خودرو قادر است ۱۱۷ اسب بخار قدرت تولید کند، که همان موتور ۱۶۰۰cc میتسوبیشی لنسر 4A92 است که همچنین ۱۵۴ نیوتون متر گشتاور تولید می‌کند و تکنولوژی VVT دارد. البته این خودرو در دو نوع موتور عرضه می‌شد ۱۵۰۰cc با تکنولوژی میتسوبیشی که قدرت کمتری دارد. وزن این خودرو حدود ۱۲۷۵ کیلوگرم است و در دو نوع گیربکس عرضه می‌شود گیربکس ۴ سرعته اتوماتیک تیپ‌ترونیک و ۵ سرعته دستی که هر دو گیربکس ساخت شرکت پاورتک هیوندای کره است.
در نمونه اتوماتیک شتاب ۰ تا ۱۰۰ کیلومتر این خودرو حدود ۱۲٫۵ ثانیه است ولی در نمونه دنده‌ای حدود ۱۰ ثانیه است که نمونه دنده‌ای شتاب و کشش خیلی بهتری نسبت به نسخه اتومات دارد.
اتاق و شاسی این خودرو همان اتاق و شاسی (تویوتا آلیون ۲۰۰۸) است.
بر اساس شرکت زوتای و سایپا مصرف سوخت ترکیبی برای آریو اتومات ۷٫۱۸ و آریو دنده‌ای ۶.۵۴ لیتر در صد کیلومتر اعلام شده که مصرف خیلی خوبی هست، همچنین آریو دارای استاندارد آلایندگی یورو۴ هم است.
این خودرو بنا بر تحریم های خودروسازان و مشکلات واردات قطعات خودرو از اواخر تیر ماه سال ۱۳۹۸ قطع تولید شد و این خودرو دیگر به بازار عرضه نشد.